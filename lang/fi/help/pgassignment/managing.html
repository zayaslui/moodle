<P align=center><B>Vertaisarviointitehtävän hallinta</B></P>
<P>Vertaisarvioitava tehtävä on mutkikkaampi kuin tavallinen tehtävä. Siihen kuuluvat seuraavat vaiheet: 
<OL>
<LI>Vertaisarvioitava tehtävä pitäisi jakaa useisiin arvioitaviin OSIOIHIN. Näin arviointi on vähemmän sattumanvaraista, ja opiskelijoilla on&nbsp;puitteet, joihin&nbsp;heidän arviointinsa perustuu.&nbsp;Opettajan tehtävänä on määritellä arvioitavat osiot ja tehdä arviointisivu. (Katso kyseinen sivu lisätietojen saamiseksi.) 
<LI>Kun arviointisivu on tehty, varsinainen tehtävä&nbsp;annetaan opiskelijoiden saataville. Tehtävän palauttamiselle&nbsp;on määrätty&nbsp;deadline. Tämän vaiheen aikana opettaja voi halutessaan antaa joillekin tai kaikille lähetetyille tehtäville arvosanan. Arvioinnin ei tarvitse olla lopullinen vaan arvosanoja käytetään apuna seuraavassa vaiheessa. 
<LI>Kun tehtävien palauttamisen&nbsp;aikaraja on umpeutunut, opettaja siirtää tehtävät vertaisarviointivaiheeseen. Ensiksi kullekin opiskelijalle jaetaan satunnainen valikoima arvioitavia töitä. Jos <STRONG>arvioituja</STRONG> tehtäviä on tarpeeksi, järjestelmä takaa, että kukin opiskelija saa ainakin yhden "hyvän" työn ja ainakin yhden "heikon" työn.&nbsp;Jokaisella opiskelijalla on näin useita arvioitavia töitä. Myös arvioinnille määrätään&nbsp;deadline. Opiskelija voi kommentoida (toisten opiskelijoiden tekemiä) oman työnsä arviointeja, ja arvioija voi mahdollisesti uudelleenarvioida työn. Tämä&nbsp;prosessi jatkuu kunnes opiskelija on tyytyväinen muutettuun arviointiin, arvioinnin deadline on saavutettu tai opettaja puuttuu prosessiin. 
<LI>Arvioinnin määräajan umpeuduttua opettajan on arvioitava opiskelijoiden toisilleen antama palaute. Kun tämä on tehty, opettaja voi laskea opiskelijoiden lopulliset arvosanat. Nämä arvosanat koostuvat tavallisesti kolmesta osatekijästä:&nbsp;opettajan arvosanasta, vertaisarvioinnin keskiarvosta ja arviointisuorituksesta.&nbsp;Näiden kolmen osatekijän painotukset on määriteltävä ennen lopullisten arvosanojen laskemista. </LI></OL>
<P></P>
