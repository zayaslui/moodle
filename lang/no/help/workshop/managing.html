<P ALIGN=CENTER><B>Å håndtere en oppgave med aktiviteten Workshop</B></P>

<p>En oppgave i Workshop er mer kompleks enn en vanlig oppgave. Den involverer 
et antall steg eller faser. Disse er: </p>

<ol>
<li><p><b>Klargjør oppgaven. </b>Vurderingen av oppgaven bør brytes opp i et 
antall ELEMENTER som skal vurderes. Dette gjør vurderingen av en oppgave enklere 
og gir studentene en ramme å forholde seg til når de skal vurdere. Det er 
læreren som må klargjøre oppgaven og elementene som skal vurderes og lage et 
karakterskjema. (Se den hjelpesiden for mer info.)</p>
	
	<p>Med elementene som skal vurderes klare vil vanligvis læreren levere inn 
    et lite antall eksempler på hvordan oppgaven kan løses. Dette er arbeider 
    studentene kan øve seg på å vurdere før de de gjør ferdig sitt eget arbeide. 
    Disse eksemplene bør vurderes av lærer <b>før</b> oppgaven gjøres 
    tilgjengelig for studentene. Dette gir læreren eksempler på 'svar' når 
    læreren går gjennom studentenes vurderinger av disse eksemplene (som kommer 
    i neste fase). </p>
	
	<p>Innlevering av eksempler på løsning av oppgaven (fra lærer) er valgfritt 
    og for noen oppgaver passer det ikke i det hele tatt. </p>
	
<li><p><b>Tillat studentinnleveringer. </b>Oppgaven er nå tilgjengelig for 
studentene. Hvis læreren har lagt ut eksempler på innleveringer skal nå 
studentene vurdere et antall av disse. (Antallet vurderinger gis når oppgaven 
lages.) Så snart en student har vurdert gitt påkrevd antall vurderinger kan de 
levere sitt eget arbeide. For oppgaver som ikke har eksempler fra læreren kan 
studentene levere inn sine oppgaver med en gang. </p>

<p>Fordelen med å vente med å levere oppgaver til etter vurdering er gitt er å 
bygge opp en mengde med innleveringer. Når de blir distribuert fortløpende vil 
det i de neste to fasene bli bedre fordelig av arbeidet. Hvis oppgaven settes 
rett i fasen &quot;Tillat studentinnleveringer og -vurderinger&quot; i fasen &quot;Klargjør 
oppgaven&quot; (som er tillatt) vil studenter som har levert tidlig som regel få 
vurdere andre tidlige innleveringer. På samme måte vil de som har levert sent i 
stor grad få vurdere oppgaver som også er levert sent. Med en slik &quot;forsinkelse&quot; 
før studentene skal vurdere hverandres oppgaver vil dette problemet bli 
minimert.&nbsp; 
	
	<p>Når en student har levert ett arbeide kan læreren (hvis ønskelig) vurdere 
    dette. Denne vurderingen kan være en del av studentens endelige karakter. 
    Disse vurderingene foregår i innleveringsfasen og vurderingsfasen. Så lenge 
    lærerens vurderinger gis før de endelige karakterene regnes ut kan de brukes 
    i denne utregningen. </p>
	
<li><p><b>Tillat studentinnleveringer og -vurderinger. </b>Dersom oppgaven 
inkludere studentvurderinger vil studenter som har levert få se andre studenters 
arbeider for å vurdere dem. Studenter som enda ikke har levert får levere (men 
de får <b>ikke </b>se andres arbeide for å vurdere det). I denne fasen kan det 
samtidig foregå leveringer, nye leveringer og vurdering av arbeider.&nbsp; </p>

    <p>Læreren vil kanskje dele opp innleveringen av arbeide og 
    studentevaluering av medstudenters arbeide i to ulike faser, slik at alle 
    studentene må levere sine oppgaver før de skal vurdere oppgavene til 
    medstudentene. I dette tilfellet vil ikke denne fasen (Tillat 
    studentinnleveringer og -vurderinger) bli brukt i det hele tatt. Oppgaven 
    går direkte fra &quot;Tillat studentinnleveringer&quot; til Tillat studentvurdering&quot;. 
    Dette lar læreren sette en frist for levering, og oppgaven går over til 
    neste fase (Tillat studentvurdering) etter denne fristen. </p>

<p>Dersom læreren derimot ikke ønsker ett så klart skille mellom levering og 
vurdering kan denne fasen benyttes. Når det tillates at innleveringer og 
vurderinger kan skje samtidig, bør læreren vurdere å&nbsp;sette &quot;Over Allocation Level&quot; til 
EN (eller kanskje TO) for å tillate at distribueringen skjer problemfritt. (Se 
siden Administrasjon for flere detaljer.) Merk at dette fører til at noen 
innleveringer blir vurdert (av medstudenter) flere ganger og noen færre ganger 
enn mesteparten av innleveringene. </p>
	
	<p>Når en student har gjort en vurdering kan medstudenten se denne 
    vurderingen. Studenten som har levert arbeidet kan kommentere vurderingen 
    gitt av medstudenten dersom dette valget er slått på i den aktuelle 
    oppgaven. Dersom det er ønskelig kan læreren sette karakter på disse 
    vurderingene studentene imellom, og disse karakterene kan tas med i 
    studentenes endelige karakterer (men det er ikke alltid helt nødvendig, se 
    fasen &quot;Utregning av endelige karakterer&quot;).</p>

<li><p><b>Tillat studentvurdering. </b> I denne fasen fortsetter evaluering av 
medstudenter, men studentene får ikke lengre lov til å levere, inkludert å 
levere på nytt. Studenter som ikke har levert får beskjed om at innlevering 
tillates ikke lengre, og de får <b>ikke </b>tilgang til medstudenters arbeider 
for å vurdere disse. </p>
	
	<p>Læreren kan (hvis ønskelig) fortsette å sette karakterer på studentenes 
    vurderinger av hverandre, og disse karakterene kan tas med i utregningen av 
    de endelige karakterene (men det er ikke alltid helt nødvendig, se den neste 
    fasen &quot;Utregning av endelige karakterer&quot;). </p>

<li><p><b>Utregning av endelige karakterer. </b> Etter at innleveringsfristen 
har gått ut tar læreren oppgaven over i neste fase der videre vurdering fra 
studentenes side ikke lengre tillates. Læreren kan (hvis ønskelig) fullføre 
karaktersettingen av (student-) vurderingen av eksemplene fra lærer og 
(student-) karakterene på studentinnleveringene. Læreren kan også sette karakter 
på studentenes vurderinger av hverandre (studentens evne til å vurdere). Dette 
er egentlig <b>ikke </b>nødvendig ettersom studentens vurderingskompetanse kan 
vurderes ut fra deres relative karakterer, gitt at det er foretatt en 
tilstrekkelig mengde med studentvurderinger studentene imellom. </p>
	
	<p>Når karaktersettingen er ferdig kan læreren beregne studentenes endelige 
    karakterer. Disse karakterene regnes vanligvis ut fra tre komponenter: 
    Lærerens karakter for innlevert arbeide, gjennomsnittelig karakter gitt av 
    medstudentene for innlevert arbeide og studentens vurderingskompetanse. 
    Sistnevnte kan inkludere gjennomsnittelig &quot;vurderingskarakter&quot; 
    (karakter for vurderingsevne) satt av lærer opp mot studentens kommentarer. 
    Disse tre komponentene vektes av læreren før utregningen av de endelige 
    karakterene skjer. </p>

<li><p><b>Visning av endelige karakterer. </b> Den endelige fasen i oppgaven er 
til for at studentene skal få se sine endelige karakterer. Læreren kan (hvis 
ønskelig) gå tilbake i oppgaven og tillate noen endringer, f.eks. vektingen som 
brukes når de endelige karakterene regnes ut. De reviderte karakterene kan 
deretter vises til studentene. </p>

	<p>Studentene (og læreren) får også se en 'hovedtabell' over studentenes 
    innleveringer. Disse sorteres etter karakter med de beste øverst. Her er 
    karakteren som gis på innleveringen en kombinasjon av lærerens karakter og 
    gjennomsnittet av karakterene fra medstudentene (hvis de er tilgjengelige). 
    Vektingen som brukes ble fastsatt i forrige fase. </p>
</ol>

<p>Læreren kan åpne siden &quot;Administrasjon&quot; når som helst i gjennomføringen av en 
Workshop. Denne siden viser gjeldende status for oppgaven. Den lister opp 
lærerens innleveringer av eksempler (dersom det fins noen), studentenes 
vurderinger (av lærerens eksempler, deres eget arbeide og andre studenters 
innleveringer), og studentenes innleveringer. Læreren kan bruke denne siden til 
å vurdere og revurdere innleveringer, vurdere og revurdere studentvurderinger, 
samt slette innleveringer og vurderinger. Siden gir en oversikt over hele 
prosessen slik at læreren kan holde seg oppdatert på hvordan oppgaven &quot;utvikler 
seg&quot;. </p>