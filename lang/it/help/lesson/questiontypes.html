<p align="center"><b>Tipo di Domanda</b></p>

<p>I tipi di Domande attualmente possibili in una Lezione sono:

<ol>
<li><p><b>Risposta multipla.</b> Questo è il tipo di domanda di defaut. Le domande a risposta multipla sono semplici domande che chiedono agli studenti di scegliere una risposta da un set di alternative. La risposta corretta permette allo studente di avanzare nella lezione, le risposte errate invece no. Le risposte errate sono a volte chiamate &quot;distrattori&quot; e l'utilità di queste domande spesso è legata più alla qualità dei distrattori che alla domanda in sé e alla relativa risposta corretta.</p>

<p> Ogni risposta può essere seguita da un eventuale messaggio di verifica. Se non è definito un messaggio di verifica per una certa risposta, vengono mostrati agli studenti quelli default &quot;Risposta Corretta&quot; o &quot;Risposta Errata&quot;.</p>

<p>E' possibile avere più di una risposta corretta ad una domanda a risposta multipla. Le varie risposte corrette possono restituire agli studenti differenti messsaggi di verifica e saltare a differenti pagine (successive) della lezione, ma non fanno variare il loro voto, (cioé, alcune risposte <b>non</b> sono più corrette di altre, almeno in termini di voto finale.) E' anche possibile che tutte le risposte siano corrette e che portino lo studente a parti differenti (successive) della lezione in funzione di quale risposta è stata scelta.</p>

<p>C'è una variante del tipo di domanda a risposta multipla chiamata <b>&quot;Risposta multipla con più scelte&quot;</b>. Questo tipo di domanda chiede allo studente di scegliere tutte le risposte corrette da un set di risposte. La domanda può o meno dire allo studente quante risposte corrette sono previste. Per esempio &quot;Quali dei seguenti furono Presidenti degli USA?&quot; non lo dice, mentre "Scegli i due Presidenti degli USA dalla seguente lista" lo dice. L'effettivo numero di risposte corrette può andare da <b>uno</b> fino al numero di scelte possibili. (Una domanda del tipo a Risposta multipla con più scelte con una sola risposta corretta <b>è</b> differente da una domanda a Risposta multipla poiché la precedente dà allo studente la possibilità di scegliere più di una risposta, mentre l'altra no.)</p>

<p>Ancora, le risposte corrette sono contraddistinte da salti in avanti, mentre quelle sbagliate da salti alla stessa pagina o all'indietro. Quando c'è più di una risposta corretta i salti dovrebbero andare tutti alla stessa pagina, e similmente con le risposte errate. Se <b>non</b> è così, viene evidenziata una segnalazione sulla lezione quando vista dall'insegnante. Un messaggio di verifica positivo, se richiesto, dovrebbe essere dato alla prima risposta corretta e uno negativo, sempre se richiesto, dovrebbe essere alla prima risposta errata. La presenza di messaggi di verifica alle altre risposte sono ignorati (senza segnalazioni).</p>
</li>

<li><p><b>Risposta breve.</b> Allo studente è richiesto un breve testo come risposta.
Questo è confrontato con una o più risposte. Le risposte possono essere giuste o sbagliate. Ogni risposta può avere o meno un eventuale messaggio di verifica. Se non è definito alcun messaggio associato a una risposta, allo studente saranno mostrati i default &quot;Risposta Corretta&quot; o &quot;Risposta Errata&quot;. Se il testo scritto dallo studente non corrisponde ad alcuna risposta, la risposta è sbagliata e allo studente viene mostrato il messaggio di verifica negativo di default.</p>

<p>Per default il controllo ignora la differenza di caratteri minuscoli o maiuscoli. C'è comunque un'opzione per rendere il controllo 'case sensitive'.</p></li>

<li><b>Vero/Falso</b> La risposta a questo tipo di domanda ha solo due possibilità, vero o falso. Lo studente è invitato a scegliere quale è quella giusta. Questo tipo di domanda è fondamentalmente una domanda con risposta multipla con solo due scelte.</p></li>

<li><p><b>Corrispondenza.</b> Le domande di questo tipo sono molto utili e flessibili. Consistono in una lista di nomi o frasi che devono corrispondere correttamente ad un'altra lista di nomi o frasi. Per esempio &quot;Metti in corrispondenza la Capitale con il Paese&quot; con le due liste Giappone, Canada, Italia e Tokio, Ottawa e Roma. E' possibile avere termini ripetuti in una delle liste ma bisogna fare attenzione a scrivere in modo identico le ripetizioni. Per esempio &quot;Indovina il tipo di queste creature&quot; con le liste Passero, Mucca, Formica, Cane e Uccello, Animale, Insetto, Animale. </p>

<p>Quando si crea questo tipo di domanda i termini della prima lista vanno nei box Risposta, mentre i termini della seconda lista vanno nei box Messaggio di verifica. Una volta che la domanda è stata creata, viene mostrata una più evidente etichettatura. Quando lo studente indovina le corrispondenze viene utilizzato il salto definito sulla prima risposta. Una risposta sbagliata fa utilizzare il salto definito sulla seconda risposta. La domanda <b>non</b> prevede messaggi di verifica personalizzati, allo studente viene detto quante corrispondenze sono state indovinate o se sono state indovinate tutte quante.</p>

<p>Diversamente dalle domande a Risposta multipla dove le risposte sono mostrate in un ordine casuale, in questo caso la prima lista di termini <b>non</b> è mescolata ma è mostrata nello stesso ordine in cui è stata inserita. Questo permette di costruire domande <b>&quot;Ordinate&quot;</b>. Considera, ad esempio, la domanda &quot; Metti i seguenti personaggi in ordine di nascita (i più vecchi prima)&quot; con le liste 1., 2., 3., 4. e Longfellow, Lawrence, Lowell, Larkin. Ovviamente la seconda lista è mescolata prima di essere usata nella domanda.</p></li>

<li><p><b>Numerica.</b> Questo tipo di domanda richiede un numero come risposta. Nella sua forma più semplice richiede una sola risposta. Per esempio &quot;Quanto fa 2 + 2?&quot; con la risposta 4 che permette un salto alla pagina successiva. Comunque, di solito, è meglio specificare un intervallo (come controllo) perché gli arrotondamenti interni dei valori numerici potrebbero portare a risultati non corretti. Così, alla domanda &quot;Quanto fa 10 diviso 3&quot; è necessario prevedere risposte all'interno di un intervallo definito come  <b>&quot;Minimo:Massimo&quot;</b>, cioè <b>due</b> valori separati dai due punti (:). Così se 3.33:3.34 è fornito come intervallo accettabile per la risposta, allora tutte le risposte del tipo 3.33, 3.333, 3.3333... saranno considerate corrette. Invece risposte &quot;errate&quot; saranno, ad esempio, 3.3 (minore del minimo) e 3.4 (maggiore del massimo).</p>

<p>E' possibile prevedere più risposte corrette e queste possono essere singoli valori o coppie di valori. Nota che l'ordine col quale le risposte sono verificate è Risposta 1, Risposta 2, ..., per cui si deve fare attenzione a definire il corrispondente messaggio di verifica. Per esempio, la domanda &quot;Quando è nato Larkin ?&quot; può avere come risposta il singolo valore 1922, che è la risposta esatta, e la coppia di valori  1920:1929, gli anni '20, come risposta giusta ma meno esatta. L'ordine nel quale questi valori sono verificati è, ovviamente,  1922 e poi 1920:1929. La prima risposta può avere come messaggio di verifica &quot;Risposta esatta&quot; mentre il messaggio di verifica all'altra risposta può essere &quot;Quasi giusto, hai indovinato la decade corretta&quot;.</p>
    
<p>Risposte errate possono essere previste ma, secondo la larghezza dell'intervallo previsto, bisogna posizionarle dopo le risposte più corrette. Per esempio aggiungendo la risposta errata 3:4 alla domanda &quot;10 diviso 3&quot; questa deve seguire la risposta corretta. Cioè le risposte sono ordinate 3.33:3.34 (risposta &quot;corretta&quot;) e poi 3:4 (risposta &quot;errata&quot;, ma non esageratamente errata!).</p></li>
</ul>

