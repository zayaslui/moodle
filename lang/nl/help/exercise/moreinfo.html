<IMG VALIGN=absmiddle SRC="<?php echo $CFG->wwwroot?>/mod/exercise/icon.gif">&nbsp;<B>Oefening</B>

<P>Een oefening is een eenvoudige, maar krachtige opdracht. In een oefening vraagt de leraar z'n leerlingen
om een taak te maken. Dat kan het schrijven van een essay of een verslag zijn, het voorbereiden van een
presentatie, een rekenblad maken, enz. Wanneer de leerling de taak gemaakt heeft, moet hij die eerst zelf 
beoordelen voor die naar de leraar gezonden wordt. Eens ingezonden kan de leraar zowel de taak als de beoordeling
van de leerling beoordelen. De leraar kan feedback aan de leerling geven de leerling vragen de taak te verbeteren
en opnieuw inzenden of niet, naargelang de situatie.</p>

<p>
Voor het begin van de oefening gaat de leraar die voorbereiden door
<ol> <li>Een Word-document of HTML-bestand te maken waarin de oefening wordt ingeleid en waarin staat wat de leerlingen
moeten maken. Dit bestand wordt door de leraar geüpload in de oefening.
	
<li>Een evaluatieformulier maken en het kiezen van de instellingen voor dit formulier. Dit formulier wordt
zowel door de leerlingen als door de leraar gebruikt om het werk dat in de oefening gemaakt is, te beoordelen. Er
kunnen verschillende beoordelingsstijlen gebruikt worden (zie het helpbestand over  &quot;Beoordelingsstrategie&quot;)
</ol></p>
	
<p>In grote klassen zou een leraar het nuttig kunnen vinden om meer dan één versie van de oefening te maken. Door
varianten toe te voegen krijg je een reeks oefeningen die willekeurig, maar evenwichtig gespreid aan de leerlingen gegeven worden. Elke leerling krijgt
één oefening, maar het aantal keer dat eenzelfde opdracht in een klas wordt toegekend, is ongeveer gelijk. Merk op dat de varianten
niet te erg mogen verschillen, vermits hetzelfde beoordelingsformulier wordt gebruikt voor alle varianten.</p>

<p>Als de beschrijving(en) van de oefening en het evaluatieformulier klaar zijn, dan kan de opdracht naar de leerlingen
toe geopend worden. Zij krijgen een beschrijving van de oefening of taak te zien. Wanneer ze klaar zijn met hun taak,
moeten zij (met het voorbereide evaluatieformulier) hun eigen taak beoordelen, voor zij hun werk kunnen insturen 
naar de leraar. Het evaluatieformulier kan door de leerlingen als &quot;checklist&quot; gebruikt worden. Zij kunnen,
als ze willen, zowel hun opdracht als hun werk herlezen voor ze hun werk insturen en waarschijnlijk worden zij zo
aangespoord om dat te doen!</p>
	
<p>Wanneer een leerling zijn werk heeft ingestuurd, komt zowel zijn werk als zijn zelfevaluatie ter beschikking voor de leraar. De zelfevaluatie kan een cijfer krijgen en er is een vak voorzien voor commentaar. De leraar kan het werkstuk zelf ook beoordelen (uitgaande van de zelfevaluatie van de leerling) en beslissen of de leerling een verbeterde versie van het werk moet insturen of niet.</p>
	
<p>Als de leraar vindt dat het werkstuk van de leerling beter kan, dan kan hij de leerling de kans geven om de taak opnieuw in te sturen. Als de leerling deze kans gebruikt, dan kan de leraar deze taak opnieuw
beoordelen met het evaluatieformulier, waar de cijfers en commentaren van de vorige inzending al inzitten.
De herbeoordeling is dus eerder een updaten van het formulier in het licht van de herwerking van de taak, eerder
dan een volledig nieuwe beoordeling te maken.</p>
	
<p>Als de deadline voor de oefening bereikt is, zet de leraar de oefening in de volgende fase. Hierdoor kunnen leerlingen geen inzendingen meer doen. De taken en zelfevaluaties die nog niet gequoteerd en beoordeeld zijn, moeten nu geëvalueerd worden.
	
<p>Wanneer alle inzendingen beoordeeld zijn, wordt de oefening in de laatste fase gebracht. De leerlingen
kunnen nu hun totaalcijfer zien en ze kunnen de cijfers zien die ze op hun taak gekregen hebben. Het cijfer van een leerling is een gewogen combinatie van het cijfer van de leraar voor hun zelfevaluatie en het cijfer van de leraar voor de taak. (Het cijfer dat de leerling geeft wordt <b>niet</b> gebruikt.) Voor de taak zelf wordt het cijfer van de leraar gegeven. De weging die gebruikt wordt voor de twee cijfers (het cijfer op de taak en het
cijfer op de zelfevaluatie) kan ingesteld en gewijzigd worden op elk moment van de oefening.</p>
	
<p>Wanneer de leraar zijn leerlingen toelaat hun werk opnieuw in te zenden, dan moet de leraar de instelling bekijken
die controleert hoe het cijfer van een leerling berekend wordt wanneer die meerdere inzendingen doet. Deze instelling laat de leraar toe te kiezen tussen het gemiddelde cijfer of het beste cijfer van de inzendingen van de leerling.
Deze instelling kan altijd veranderd worden en die wijziging heeft een onmiddellijk effect op het cijferoverzicht.</p>

<p>In de laatste fase van de oefening kunnen de leerlingen ook een &quot;scoretabel&quot; van de inzendingen zien.
Dit is een geordende lijst van de inzendingen, de inzending met het hoogste cijfer bovenaan. Wanneer er meerdere inzendingen per leerling zijn, wordt alleen de beste inzending getoond in deze lijst.</p>